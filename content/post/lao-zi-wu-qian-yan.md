---
title: "老子五千文"
date: 2022-10-08T22:21:46+08:00
categories: [ "古文" ]
draft: false
---

### 德经

38. 上德不德，是以有德；下德不失德，是以无德。上德无为而无以为也。上仁为之而无以为也。上义为之而有以为也。上礼为之而莫之应也，则攘臂而扔之。故失道而后德，失德而后仁，失仁而后义，失义而后礼。失礼者，忠信之薄也，而乱之首也。前识者，道之华也，而愚之首也。是以大丈夫居其厚而不局其薄，居其实而不居其华。故去彼取此。

39. 昔之得一者，天得一以清，地得一以宁，神得一以灵，谷

### 道经

1. 道，可道也，非恒道也。名，可名也，非恒名也。无名，万物之始也；有名，万物之母也。故恒无欲也，以观其妙；恒有欲也，以观其所徼。两者同出，异名同谓，玄之又玄，众妙之门。
